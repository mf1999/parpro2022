
<!-- saved from url=(0061)https://www.fer.unizg.hr/_download/repository/vjezba1[3].html -->
<html><head><meta http-equiv="Content-Type" content="text/html; charset=UTF-8">
<meta http-equiv="Content-Language" content="hr">
<meta name="GENERATOR" content="Microsoft FrontPage 6.0">
<meta name="ProgId" content="FrontPage.Editor.Document">

<title>Paralelno programiranje - prva domaca zadaca</title>
</head>

<body>

<h3>Paralelno programiranje </h3>
<h2>Prva domaća zadaća</h2>
<hr>
<p><b>Zadatak</b>: uporabom MPI-a izraditi simulaciju raspodijeljenog problema
<i>n</i> filozofa. </p>
<p>Slično uobičajenoj inačici problema, model obuhvaća <i>n</i> 
filozofa koji sjede za okruglim stolom na kojemu se nalazi hrana. Na 
raspologanju je <i>n </i>vilica, od kojih za potrebe prehrane svaki filozof mora 
koristiti dvije. Svaki filozof koristi točno određene vilice (njegovu 'lijevu' i 
njegovu 'desnu'), tj. svaku pojedinačnu vilicu mogu koristiti samo dva susjedna 
filozofa. Za razliku od uobičajenog rješenja sa zajedničkim spremnikom, filozofi 
moraju biti implementirani kao procesi koji komuniciraju isključivo razmjenom 
poruka (raspodijeljena okolina). Iz istog razloga, vilice ne stoje na stolu nego 
se uvijek nalaze kod nekog od filozofa (procesa). Program se mora moći pokrenuti 
u proizvoljnom broju procesa (<i>n</i> &gt; 1), a ispis je potrebno 
prilagoditi tako da svaki proces/filozof ispisuje promjene stanja uz uvlačenje 
teksta (<i>tabs</i>) proporcionalno indeksu procesa.</p>
<pre>Proces(i)
{	misli (slucajan broj sekundi);		// ispis: mislim
	nabavi vilice;				// ispis: trazim vilicu (indeks)
	jedi (slucajan broj sekundi);		// ispis: jedem
}</pre>
<p>Algoritam koji treba implementirati opisan je u radu
<a href="http://www.fer.unizg.hr/_download/repository/Philosophers.pdf">
K.M.Chandy, J. Misra: "The drinking philosophers problem"</a> (poglavlje 4), a 
ukratko je objašnjen u nastavku. </p>
<p>Svaka od <i>n</i> vilica može biti <i>čista</i> ili <i>
prljava</i>, te se u jednom trenutku može nalaziti samo kod jednog filozofa 
(naravno). Na početku, sve su vilice <i>prljave</i>. Također, vilice su 
na početku podijeljene tako da se 
svaka vilica, koju mogu dijeliti dva susjedna filozofa, nalazi kod filozofa s 
nižim rednim brojem (indeksom procesa). Slijedom 
navedenog, filozof s indeksom 0 na početku ima dvije 
vilice, a filozof s indeksom <i>n</i>-1<i> </i>niti jednu. Svi filozofi slijede ova pravila:</p>
<ol>
	<li><i>filozof jede ako je gladan i ako ima obje vilice (bez 
	obzira jesu li čiste ili prljave ;)</i></li>
	<li>nakon jela, obje korištene vilice postaju prljave.</li>
	<li>ako filozof želi jesti, šalje zahtjeve za vilicama koje 
	nisu kod njega i čeka na odgovor.</li>
	<li>ako filozof ne jede, a postoji zahtjev za <i>prljavu </i>
	vilicu koja se nalazi kod njega, vilicu čisti i šalje je susjedu.</li>
	<li>svaki filozof pamti zahtjeve za vilicama koje je dobio 
	od svojih susjeda.</li>
	<li>dok filozof misli, udovoljava svakom zahtjevu za vilicom koja je trenutno kod njega.</li>
</ol>

<p>Iz navedenih pravila je vidljivo da filozof ne udovoljava zahtjevu za <i>
čistom</i> vilicom - zahtjev će biti udovoljen tek kad vilica postane prljava 
(nakon jela). Isto tako, ukoliko filozof misli (trenutno nije gladan), obvezan je odmah (što prije) 
udovoljiti zahtjevima drugih filozofa. </p>

<pre><span lang="hr">Proces(i)
</span>{	misli (slucajan broj sekundi);			<span lang="en-us">	</span>	// ispis: mislim
		i <span lang="en-us">'</span>istovremeno<span lang="en-us">'</span> odgovaraj na zahtjeve!<span lang="en-us">			// asinkrono, s povremenom provjerom (vidi nastavak)</span>
	dok (nemam <span lang="en-us">obje </span>vilice) {
		posalji zahtjev za vilicom;		<span lang="en-us">	</span>	// ispis: trazim vilicu (i)
<span lang="en-us">		ponavljaj {</span>
	<span lang="en-us">	</span>	cekaj poruku (bilo koju!);
	<span lang="en-us">	</span>	ako je poruka odgovor na zahtjev		// dobio vilicu
	<span lang="en-us">	</span>		azuriraj vilice; 
	<span lang="en-us">	</span>	inace ako je poruka zahtjev			// drugi traze moju vilicu
	<span lang="en-us">	</span>		obradi zahtjev (odobri ili zabiljezi);
<span lang="en-us">		} dok ne dobijes trazenu vilicu;</span>
	}
	jedi;						<span lang="en-us">	</span>	// ispis: jedem
	<span lang="en-us">odgovori na</span> postojeće zahtjeve;			<span lang="en-us">	</span>	// ako ih je bilo
}</pre>

<p>"Istovremeno" odgovaranje na zahtjeve potrebno je izvesti tako da filozof povremeno provjerava postoji li neki zahtjev (nema poruka) upućen njemu. Ova funkcionalnost može se postići funkcijom <i>MPI_Iprobe</i> koja trenutno (neblokirajući) provjerava postoji li neka poruka upućena promatranom procesu (predavanja, poglavlje 2.8). Tek nakon što funkcija detektira postojanje dolazne poruke, ista se treba primiti s <i>MPI_Recv</i>. U našem primjeru, interval provjeravanja postojanja dolaznih poruka nije kritičan i može biti jednak 1 sekundu.</p>

<p>&nbsp;</p>
<hr>




</body></html>